---
title: "Tweelingziel Coach"
description: "Op weg naar jezelf"
theme_version: '2.8.2'
cascade:
  featured_image: '/images/header.webp'
---

Het pad van spirituele groei, en zeker dat van tweelingzielen, kan uitdagend zijn. Ik bied  je een plek waar je jouw ervaringen kunt delen, los kunt komen van oude patronen, mag helen en stap voor stap jouw kracht kunt terugvinden. Met mijn kennis, compassie en intuïtieve begeleiding help ik je om inzichten te krijgen en je ware zelf te omarmen. Samen werken we aan een diepere verbinding met jezelf en jouw spirituele pad.

___Tweelingzielen:___ _Een bijzondere zielsconnectie waarbij je je andere helft tegenkomt, oftewel een ziel gesplitst in twee delen._

Soms kom je iemand tegen in je leven waarvan je weet en voelt dit is bijzonder, ik ken jou. Alle aardse logica is hierbij niet van toepassing. Misschien heb je te maken met een groot leeftijdsverschil, een andere cultuur, een ander land of jij of “hij” zit al in een relatie.

Het zet je hele leven op zijn kop en het gaat meestal gepaard met een intense aantrekkingskracht en een diepe connectie, voelbaar tot diep in je ziel.

Een korte periode is het leuk, je voelt je vertrouwd met elkaar, je hebt een euforisch gevoel, bijna onwerkelijk alsof tijd niet bestaat. Dit slaat echter al snel om in verwarring, vanwege de intensiteit is het meestal de divine masculine (degene met de mannelijke energie) die op de vlucht slaat en laat de divine feminine (de vrouwelijke energie) verslagen achter en “zij” snapt er niks van. De runner chaser dynamiek begint waarbij de divine feminine gaat chasen zij kan het niet loslaten, het lijkt wel een obsessie. De divine masculine zit in een soort van ontkenning en probeert door te gaan met zijn leven of vlucht in andere zaken.

In deze tijd van separatie gaan zij hun eigen stukken aan. Ze spiegelen elkaar continu en er is sprake van aantrekken en afstoten. Het is een ware rollercoaster die jaren kan duren met als doel om spiritueel te groeien. In sommige gevallen is het zo dat er een hereniging zal plaatsvinden.

**Wat voorbestemd is zal gebeuren**

Dit proces is geen rozengeur en maneschijn, in tegendeel, het is een diepgaande spirituele transformatie die je ondergaat. De verbinding blijft altijd bestaan, zelfs voorbij de fysieke dood.

